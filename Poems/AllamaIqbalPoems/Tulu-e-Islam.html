<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="/LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="/writers.html"><img src="/LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Tulu-e-Islam</p></div>
   
    <div class="thepoem">
        <p>
            dalīl-e-sub.h-e-raushan hai sitāroñ kī tunuk-tābī<br>
            ufuq se āftāb ubhrā gayā daur-e-girāñ-ḳhvābī<br><br>
            
            urūq-murda-e-mashriq meñ ḳhūn-e-zindagī dauḌā<br>
            samajh sakte nahīñ is raaz ko siinā o fārābī<br><br>
            
            musalmāñ ko musalmāñ kar diyā tūfān-e-maġhrib ne<br>
            talātum-hā-e-dariyā hī se hai gauhar kī sairābī<br><br>
            
            atā momin ko phir dargāh-e-haq se hone vaalā hai<br>
            shikoh-e-turkamānī zehn hindī nutq ārābī<br><br>
            
            asar kuchh ḳhvāb kā ġhunchoñ meñ baaqī hai tū ai bulbul<br>
            navā-rā talḳh-tarmī zan chū zauq-e-naġhma kam-yābī<br><br>
            
            taḌap sehn-e-chaman meñ āshiyāñ meñ shāḳh-sāroñ meñ<br>
            judā paare se ho saktī nahīñ taqdīr-e-sīmābī<br><br>
            
            vo chashm-e-pāk haiñ kyuuñ zīnat-e-bar-gustavāñ dekhe<br>
            nazar aatī hai jis ko mard-e-ġhāzī kī jigar-tābī<br><br>
            
            zamīr-e-lāla meñ raushan charāġh-e-ārzū kar de<br>
            chaman ke zarre zarre ko shahīd-e-justujū kar de<br><br>
            
            sarishk-e-chashm-e-muslim meñ hai naisāñ kā asar paidā<br>
            ḳhalīlullāh ke dariyā meñ hoñge phir guhar paidā<br><br>
            
            kitāb-e-millat-e-baizā kī phir shīrāza-bandī hai<br>
            ye shāḳh-e-hāshmī karne ko hai phir barg-o-bar paidā<br><br>
            
            rabūd aañ turk shīrāzī dil-e-tabrez-o-kābul rā<br>
            sabā kartī hai bū-e-gul se apnā ham-safar paidā<br><br>
            
            agar usmāniyoñ par koh-e-ġham TuuTā to kyā ġham hai<br>
            ki ḳhūn-e-sad-hazār-anjum se hotī hai sahar paidā<br><br>
            
            jahāñbānī se hai dushvār-tar kār-e-jahāñ-bīnī<br>
            jigar ḳhuuñ ho to chashm-e-dil meñ hotī hai nazar paidā<br><br>
            
            hazāroñ saal nargis apnī be-nūrī pe rotī hai<br>
            baḌī mushkil se hotā hai chaman meñ dīda-var paidā<br><br>
            
            navā-pairā ho ai bulbul ki ho tere tarannum se<br>
            kabūtar ke tan-e-nāzuk meñ shāhīñ kā jigar paidā<br><br>
            
            tire siine meñ hai poshīda rāz-e-zindagī kah de<br>
            musalmāñ se hadīs-e-soz-o-sāz-e-zindagī kah de<br><br>
            
            ḳhudā-e-lam-yazal kā dast-e-qudrat tū zabāñ tū hai<br>
            yaqīñ paidā kar ai ġhāfil ki maġhlūb-e-gumāñ tū hai<br><br>
            
            pare hai charḳh-e-nīlī-fām se manzil musalmāñ kī<br>
            sitāre jis kī gard-e-rāh hoñ vo kārvāñ to hai<br><br>
            
            makāñ faanī makīñ faanī azal terā abad terā<br>
            ḳhudā kā āḳhirī paiġhām hai tū jāvedāñ tū hai<br><br>
            
            Hinā-band-e-urūs-e-lāla hai ḳhūn-e-jigar terā<br>
            tirī nisbat barāhīmī hai memār-e-jahāñ tū hai<br><br>
            
            tirī fitrat amiiñ hai mumkināt-e-zindagānī kī<br>
            jahāñ ke jauhar-e-muzmar kā goyā imtihāñ to hai<br><br>
            
            jahān-e-āb-o-gil se ālam-e-jāved kī ḳhātir<br>
            nubuvvat saath jis ko le ga.ī vo armuġhāñ tū hai<br><br>
            
            ye nukta sarguzisht-e-millat-e-baizā se hai paidā<br>
            ki aqvām-e-zamīn-e-asia kā pāsbāñ tū hai<br><br>
            
            sabaq phir paḌh sadāqat kā adālat kā shujā.at kā<br>
            liyā jā.egā tujh se kaam duniyā kī imāmat kā<br><br>
            
            yahī maqsūd-e-fitrat hai yahī ramz-e-musalmānī<br>
            uḳhuvvat kī jahāñgīrī mohabbat kī farāvānī<br><br>
            
            butān-e-rañg-o-ḳhūñ ko toḌ kar millat meñ gum ho jā<br>
            na tūrānī rahe baaqī na īrānī na afġhānī<br><br>
            
            miyān-e-shāḳh-sārāñ sohbat-e-murġh-e-chaman kab tak<br>
            tire baazū meñ hai parvāz-e-shāhīn-e-qahastānī<br><br>
            
            gumāñ-ābād hastī meñ yaqīñ mard-e-musalmāñ kā<br>
            bayābāñ kī shab-e-tārīk meñ qindīl-e-rohbānī<br><br>
            
            miTāyā qaisar o kisrā ke istibdād ko jis ne<br>
            vo kyā thā zor-e-haidar faqr-e-bū-zar sidq-e-salmānī<br><br>
            
            hue ahrār-e-millat jāda-paimā kis tajammul se<br>
            tamāshā.ī shigāf-e-dar se haiñ sadiyoñ ke zindānī<br><br>
            
            sabāt-e-zindagī īmān-e-mohkam se hai duniyā meñ<br>
            ki almānī se bhī pā.enda-tar niklā hai tūrānī<br><br>
            
            jab is añgāra-e-ḳhākī meñ hotā hai yaqīñ paidā<br>
            to kar letā hai ye bāl-o-par-e-rūh-ul-amīñ paidā<br><br>
            
            ġhulāmī meñ na kaam aatī haiñ shamshīreñ na tadbīreñ<br>
            jo ho zauq-e-yaqīñ paidā to kaT ja
            
            
    </p>
</div>
  
    <div class="poet-name"><p>Allama Iqbal</p></div>


    <footer>
        <div class="footer-container">
            <div class="footer-logo">
                <a href="index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
