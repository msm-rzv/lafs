<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="../../LafsImages/logo.png">
    <link rel="stylesheet" type="text/css" href="../../css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="../../writers.html"><img src="../../LafsImages/4.png" alt="Writers"></a>
            <a href="../../index.html"><img src="../../LafsImages/1.png" alt="lafs"></a>
            <a href="../../poetry.html"><img src="../../LafsImages/5.png" alt="Poetry"></a>
        </nav>
    </header>

    <div class="poem-title"><p>Nisar Mein Teri Galiyon Pe</p></div>
   
    <div class="thepoem">
        <p>   
            nisār maiñ tirī galiyoñ ke ai vatan ki jahāñ<br>
chalī hai rasm ki koī na sar uThā ke chale<br><br>

jo koī chāhne vaalā tavāf ko nikle<br>
nazar churā ke chale jism o jaañ bachā ke chale<br><br>

hai ahl-e-dil ke liye ab ye nazm-e-bast-o-kushād<br>
ki sañg-o-ḳhisht muqayyad haiñ aur sag āzād<br><br>

bahut hai zulm ke dast-e-bahāna-jū ke liye<br>
jo chand ahl-e-junūñ tere nām-levā haiñ<br><br>

bane haiñ ahl-e-havas mudda.ī bhī munsif bhī<br>
kise vakīl kareñ kis se munsifī chāheñ<br><br>

magar guzārne vāloñ ke din guzarte haiñ<br>
tire firāq meñ yuuñ sub.h o shaam karte haiñ<br><br>

bujhā jo rauzan-e-zindāñ to dil ye samjhā hai<br>
ki terī maañg sitāroñ se bhar ga.ī hogī<br><br>

chamak uThe haiñ salāsil to ham ne jaanā hai<br>
ki ab sahar tire ruḳh par bikhar ga.ī hogī<br><br>

ġharaz tasavvur-e-shām-o-sahar meñ jiite haiñ<br>
giraft-e-sāya-e-dīvār-o-dar meñ jiite haiñ<br><br>

yūñhī hamesha ulajhtī rahī hai zulm se ḳhalq<br>
na un kī rasm na.ī hai na apnī riit na.ī<br><br>

yūñhī hamesha khilā.e haiñ ham ne aag meñ phuul<br>
na un kī haar na.ī hai na apnī jiit na.ī<br><br>

isī sabab se falak kā gila nahīñ karte<br>
tire firāq meñ ham dil burā nahīñ karte<br><br>

gar aaj tujh se judā haiñ to kal baham hoñge<br>
ye raat bhar kī judā.ī to koī baat nahīñ<br><br>

gar aaj auj pe hai tāla-e-raqīb to kyā<br>
ye chaar din kī ḳhudā.ī to koī baat nahīñ<br><br>

jo tujh se ahd-e-vafā ustuvār rakhte haiñ<br>
ilāj-e-gardish-e-lail-o-nahār rakhte haiñ<br>
    </p>
</div>
  
    <div class="poet-name"><p>Faiz Ahmad Faiz</p></div>


    <footer>
        <div class="footer-container">
            <div class="footer-logo">
                <a href="../../index.html"><img src="../../LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
