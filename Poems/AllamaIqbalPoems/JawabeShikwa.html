<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="../../LafsImages/logo.png">
    <link rel="stylesheet" type="text/css" href="../../css/Poems.css">
    <script src="../../js/search.js"></script>
    <link rel="stylesheet" href="../../css/search.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <div id="search-container">
        <button id="search-button" onclick="toggleSearch()">
            <svg viewBox="0 0 24 24" fill="none" xmlns="http://www.w3.org/2000/svg">
                <path d="M11 19C15.4183 19 19 15.4183 19 11C19 6.58172 15.4183 3 11 3C6.58172 3 3 6.58172 3 11C3 15.4183 6.58172 19 11 19Z" stroke="currentColor" stroke-width="2" stroke-linecap="round" stroke-linejoin="round"/>
                <path d="M21 21L16.65 16.65" stroke="currentColor" stroke-width="2" stroke-linecap="round" stroke-linejoin="round"/>
            </svg>
        </button>
        <div class="search-input-container">
            <input type="text" id="search-input" placeholder="Search writers, poems, genres...">
            <button class="search-close-btn" onclick="toggleSearch()">×</button>
        </div>
        <div id="search-results"></div>
    </div>
    <header>
        <nav>
            <a href="../../writers.html"><img src="../../LafsImages/4.png" alt="Writers"></a>
            <a href="../../index.html"><img src="../../LafsImages/1.png" alt="lafs"></a>
            <a href="../../poetry.html"><img src="../../LafsImages/5.png" alt="Poetry"></a>
        </nav>
    </header>

    <div class="poem-title"><p>Jawab-e-Shikwa</p></div>
   
    <div class="thepoem">
        <p>
            dil se jo baat nikaltī hai asar rakhtī hai<br>
            par nahīñ tāqat-e-parvāz magar rakhtī hai<br>
            <br>
            qudsi-ul-asl hai rif.at pe nazar rakhtī hai<br>
            ḳhaak se uThtī hai gardūñ pe guzar rakhtī hai<br>
            <br>
            ishq thā fitnagar o sarkash o chālāk mirā<br>
            āsmāñ chiir gayā nāla-e-bebāk mirā<br>
            <br>
            pīr-e-gardūñ ne kahā sun ke kahīñ hai koī<br>
            bole sayyāre sar-e-arsh-e-barīñ hai koī<br>
            <br>
            chāñd kahtā thā nahīñ ahl-e-zamīñ hai koī<br>
            kahkashāñ kahtī thī poshīda yahīñ hai koī<br>
            <br>
            kuchh jo samjhā mire shikve ko to rizvāñ samjhā<br>
            mujh ko jannat se nikālā huā insāñ samjhā<br>
            <br>
            thī farishtoñ ko bhī hairat ki ye āvāz hai kyā<br>
            arsh vāloñ pe bhī khultā nahīñ ye raaz hai kyā<br>
            <br>
            tā-sar-e-arsh bhī insāñ kī tag-o-tāz hai kyā<br>
            aa ga.ī ḳhaak kī chuTkī ko bhī parvāz hai kyā<br>
            <br>
            ġhāfil ādāb se sukkān-e-zamīñ kaise haiñ<br>
            shoḛh o gustāḫ ye pastī ke makīñ kaise haiñ<br>
            <br>
            is qadar shoḛh ki allāh se bhī barham hai<br>
            thā jo masjūd-e-malā.ik ye vahī aadam hai<br>
            <br>
            ālim-e-kaif hai dānā-e-rumūz-e-kam hai<br>
            haañ magar ijz ke asrār se nā-mahram hai<br>
            <br>
            naaz hai tāqat-e-guftār pe insānoñ ko<br>
            baat karne kā salīqa nahīñ nā-dānoñ ko<br>
            <br>
            aa.ī āvāz ġham-añgez hai afsāna tirā<br>
            ashk-e-betāb se labrez hai paimāna tirā<br>
            <br>
            āsmāñ-gīr huā nāra-e-mastāna tirā<br>
            kis qadar shoḛh-zabāñ hai dil-e-dīvāna tirā<br>
            <br>
            shukr shikve ko kiyā husn-e-adā se tū ne<br>
            ham-suḳhan kar diyā bandoñ ko ḳhudā se tū ne<br>
            <br>
            ham to mā.il-ba-karam haiñ koī saa.il hī nahīñ<br>
            raah dikhlā.eñ kise rah-rav-e-manzil hī nahīñ<br>
            <br>
            tarbiyat aam to hai jauhar-e-qābil hī nahīñ<br>
            jis se ta.amīr ho aadam kī ye vo gil hī nahīñ<br>
            <br>
            koī qābil ho to ham shān-e-ka.ī dete haiñ<br>
            DhūñDne vāloñ ko duniyā bhī na.ī dete haiñ<br>
            <br>
            haath be-zor haiñ ilhād se dil ḳhūgar haiñ<br>
            ummatī bā.is-e-rusvā.i-e-paiġhambar haiñ<br>
            <br>
            but-shikan uTh ga.e baaqī jo rahe but-gar haiñ<br>
            thā brāhīm pidar aur pisar aazar haiñ<br>
            <br>
            bāda-āshām na.e baada nayā ḳhum bhī na.e<br>
            haram-e-kāba nayā but bhī na.e tum bhī na.e<br>
            <br>
            vo bhī din the ki yahī māya-e-rānā.ī thā<br>
            nāzish-e-mausam-e-gul lāla-e-sahrā.ī thā<br>
            <br>
            jo musalmān thā allāh kā saudā.ī thā<br>
            kabhī mahbūb tumhārā yahī harjā.ī thā<br>
            <br>
            kisī yakjā.ī se ab ahd-e-ġhulāmī kar lo<br>
            millat-e-ahmad-e-mursil ko maqāmī kar lo<br>
            <br>
            kis qadar tum pe girāñ sub.h kī bedārī hai<br>
            ham se kab pyaar hai haañ niiñd tumheñ pyārī hai<br>
            <br>
            tab-e-āzād pe qaid-e-ramazāñ bhārī hai<br>
            tumhīñ kah do yahī ā.īn-e-vafādārī hai<br>
            <br>
            qaum maz.hab se hai maz.hab jo nahīñ tum bhī nahīñ<br>
            jazb-e-bāham jo nahīñ mahfil-e-anjum bhī nahīñ<br>
            <br>
            jin ko aatā nahīñ duniyā meñ koī fan tum ho<br>
            nahīñ jis qaum ko parvā-e-nasheman tum ho<br>
            <br>
            bijliyāñ jis meñ hoñ āsūda vo ḳhirman tum ho<br>
            bech khāte haiñ jo aslāf ke madfan tum ho<br>
            <br>
            ho niko naam jo qabroñ kī tijārat kar ke<br>
            kyā na bechoge jo mil jaa.eñ sanam patthar ke<br>
            <br>
            safha-e-dahr se bātil ko miTāyā kis ne<br>
            nau-e-insāñ ko ġhulāmī se chhuḌāyā kis ne<br>
            <br>
            mere ka.abe ko jabīnoñ se basāyā kis ne<br>
            mere qur.ān ko sīnoñ se lagāyā kis ne<br>
            <br>
            the to aabā vo tumhāre hī magar tum kyā ho<br>
            haath par haath dhare muntazir-e-fardā ho<br>
            <br>
            kyā kahā bahr-e-musalmāñ hai faqat vāda-e-hūr<br>
            shikva bejā bhī kare koī to lāzim hai shu.ūr<br>
            <br>
            adl hai fātir-e-hastī kā azal se dastūr<br>
            muslim aa.iiñ huā kāfir to mile huur o qusūr<br>
            <br>
            tum meñ hūroñ kā koī chāhne vaalā hī nahīñ<br>
            jalva-e-tūr to maujūd hai muusā hī nahīñ<br>
            <br>
            manfa.at ek hai is qaum kā nuqsān bhī ek<br>
            ek hī sab kā nabī diin bhī īmān bhī ek<br>
            <br>
            haram-e-pāk bhī allāh bhī qur.ān bhī ek<br>
            kuchh baḌī baat thī hote jo musalmān bhī ek<br>
            <br>
            firqa-bandī hai kahīñ aur kahīñ zāteñ haiñ<br>
            kyā zamāne meñ panapne kī yahī bāteñ haiñ<br>
            <br>
            kaun hai tārik-e-ā.īn-e-rasūl-e-muḳhtār<br>
            maslahat vaqt kī hai kis ke amal kā me.aar<br>
            <br>
            kis kī āñkhoñ meñ samāyā hai shi.ār-e-aġhyār<br>
            ho ga.ī kis kī nigah tarz-e-salaf se be-zār<br>
            <br>
            qalb meñ soz nahīñ ruuh meñ ehsās nahīñ<br>
            kuchh bhī paiġhām-e-mohammad kā tumheñ paas nahīñ<br>
            <br>
            jā ke hote haiñ masājid meñ saf-ārā to ġharīb<br>
            zahmat-e-roza jo karte haiñ gavārā to ġharīb<br>
            <br>
            naam letā hai agar koī hamārā to ġharīb<br>
            parda rakhtā hai agar koī tumhārā to ġharīb<br>
            <br>
            umarā nashsha-e-daulat meñ haiñ ġhāfil ham se<br>
            zinda hai millat-e-baizā ġhorabā ke dam se<br>
            <br>
            vā.iz-e-qaum kī vo puḳhta-ḳhayālī na rahī<br>
            barq-e-tab.ī na rahī shola-maqālī na rahī<br>
            <br>
            rah ga.ī rasm-e-azāñ rūh-e-bilālī na rahī<br>
            falsafa rah gayā talqīn-e-ġhazālī na rahī<br>
            <br>
            masjideñ marsiyāñ-ḳhvāñ haiñ ki namāzī na rahe<br>
            yaanī vo sahib-e-ausāf-e-hijāzī na rahe<br>
            <br>
            shor hai ho ga.e duniyā se musalmāñ nābūd<br>
            ham ye kahte haiñ ki the bhī kahīñ muslim maujūd<br>
            <br>
            vaz.a meñ tum ho nasārā to tamaddun meñ hunūd<br>
            ye musalmāñ haiñ jinheñ dekh ke sharmā.eñ yahūd<br>
            <br>
            yuuñ to sayyad bhī ho mirzā bhī ho afġhān bhī ho<br>
            tum sabhī meñ haiñ so-khṭ-shabnāz o-nau-ḍhān bhī ho <br>
                        
            
    </p>
</div>
  
    <div class="poet-name"><p>Allama Iqbal</p></div>


    <footer>
        <div class="footer-container">
            <div class="footer-logo">
                <a href="../../index.html"><img src="../../LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
