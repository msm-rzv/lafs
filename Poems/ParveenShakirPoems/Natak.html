<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="../../LafsImages/logo.png">
    <link rel="stylesheet" type="text/css" href="../../css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="../../writers.html"><img src="../../LafsImages/4.png" alt="Writers"></a>
            <a href="../../index.html"><img src="../../LafsImages/1.png" alt="lafs"></a>
            <a href="../../poetry.html"><img src="../../LafsImages/5.png" alt="Poetry"></a>
        </nav>
    </header>

    <div class="poem-title"><p>Natak</p></div>
   
    <div class="thepoem">
        <p>  
            rut badlī to bhañvaroñ ne titlī se kahā<br>
aaj se tum āzād ho<br><br>

parvāzoñ kī saarī samteñ tumhāre naam huiiñ<br>
jaao<br><br>

jañgal kī maġhrūr havā ke saath uḌo<br>
bādal ke hamrāh sitāre chhū aao<br><br>

ḳhushbū ke baazū thāmo aur raqs karo<br>
raqs karo<br><br>

ki is mausam ke sūraj kī kirnoñ kā taaj tumhāre sar hai<br>
lahrāo<br><br>

ki in rātoñ kā chāñd tumhārī peshānī par apne haath se duā likhegā<br>
gaao<br><br>

in lamhoñ kī havā.eñ tum ko tumhāre gītoñ par sangīt deñgī<br>
patte kaḌe bajā.eñge<br><br>

aur phūloñ ke hāthoñ meñ daf hogā<br>
titlī ma.asūmāna hairat se sarshār<br><br>

siyah shāḳhoñ ke halqe se niklī<br>
sadiyoñ ke jakḌe hue reshmī par phailā.e aur uḌne lagī<br><br>

khulī fazā kā zā.iqa chakkhā<br>
narm havā kā giit sunā<br><br>

an-dekhe kohsāroñ kī qāmat naapī<br>
raushniyoñ kā lams piyā<br><br>

ḳhushbū ke har rang ko chhū kar dekhā<br>
lekin rang havā aur ḳhushbū kā vijdān adhūrā thā<br><br>

ki raqs kā mausam Thahar gayā<br>
rut badlī<br><br>

aur sūraj kī kirnoñ kā taaj pighalne lagā<br>
chāñd ke haath duā ke harf hī bhuul ga.e<br><br>

havā ke lab barfīle sumoñ meñ niile paḌ kar apnī sadā.eñ kho baiThe<br>
pattoñ kī bāñhoñ ke sar be-rang hue<br><br>

aur tanhā rah ga.e phūloñ ke haath<br>
barf kī lahr ke hāthoñ titlī ko lauT aane kā paiġhām gayā<br><br>

bhauñre shabnam kī zanjīreñ le kar dauḌe<br>
aur bechain paroñ meñ an-chakhī parvāzoñ kī āshufta pyaas jalā dī<br><br>

apne kaale nāḳhūnoñ se<br>
titlī ke par noch ke bole<br><br>

ahmaq laḌkī<br>
ghar vāpas aa jaao<br><br>

nāTak ḳhatm huā<br>
ḳhvātīn kā ālamī saal<br>


    </p>
</div>
  
    <div class="poet-name"><p>Parveen Shakir</p></div>


    <footer>
        <div class="footer-container">
            <div class="footer-logo">
                <a href="../../index.html"><img src="../../LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>