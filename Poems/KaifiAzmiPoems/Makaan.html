<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="/LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="/writers.html"><img src="/LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Makaan</p></div>
   
    <div class="thepoem">
        <p>   
            aaj kī raat bahut garm havā chaltī hai<br>
aaj kī raat na fōtpath pe niiñd aa.egī<br><br>

sab uTho, maiñ bhī uThūñ tum bhī uTho, tum bhī uTho<br>
koī khiḌkī isī dīvār meñ khul jā.egī<br><br>

ye zamīñ tab bhī nigal lene pe āmāda thī<br>
paañv jab TūTtī shāḳhoñ se utāre ham ne<br><br>

un makānoñ ko ḳhabar hai na makīnoñ ko ḳhabar<br>
un dinoñ kī jo guphāoñ meñ guzāre ham ne<br><br>

haath Dhalte ga.e sāñche meñ to thakte kaise<br>
naqsh ke ba.ad na.e naqsh nikhāre ham ne<br><br>

kī ye dīvār buland, aur buland, aur buland<br>
baam o dar aur, zarā aur sañvāre ham ne<br><br>

āñdhiyāñ toḌ liyā kartī thiiñ sham.oñ kī laveñ<br>
jaḌ diye is liye bijlī ke sitāre ham ne<br><br>

ban gayā qasr to pahre pe koī baiTh gayā<br>
so rahe ḳhaak pe ham shorish-e-tāmīr liye<br><br>

apnī nas nas meñ liye mehnat-e-paiham kī thakan<br>
band āñkhoñ meñ usī qasr kī tasvīr liye<br><br>

din pighaltā hai usī tarah saroñ par ab tak<br>
raat āñkhoñ meñ khaTaktī hai siyah tiir liye<br><br>

aaj kī raat bahut garm havā chaltī hai<br>
aaj kī raat na fōtpath pe niiñd aa.egī<br><br>

sab uTho, maiñ bhī uThūñ tum bhī uTho, tum bhī uTho<br>
koī khiḌkī isī dīvār meñ khul jā.egī<br>


        

    </p>
</div>
  
    <div class="poet-name"><p>Kaifi Azmi</p></div>


    <footer>
        <div class="footer-container">
            <div class="footer-logo">
                <a href="/index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
