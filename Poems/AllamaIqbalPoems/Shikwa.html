<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="/LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="/writers.html"><img src="/LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Shikwa</p></div>

    <div class="thepoem">
        <p>
            kyuuñ ziyāñ-kār banūñ sūd-farāmosh rahūñ <br> fikr-e-fardā na karūñ mahv-e-ġham-e-dosh rahūñ <br> <br> naale bulbul ke sunūñ aur hama-tan gosh rahūñ <br> ham-navā maiñ bhī koī gul huuñ ki ḳhāmosh rahūñ <br> <br> jur.at-āmoz mirī tāb-e-suḳhan hai mujh ko <br> shikva allāh se ḳhākam-ba-dahan hai mujh ko <br> <br> hai bajā sheva-e-taslīm meñ mash.hūr haiñ ham <br> qissa-e-dard sunāte haiñ ki majbūr haiñ ham <br> <br> saaz ḳhāmosh haiñ fariyād se māmūr haiñ ham <br> naala aatā hai agar lab pe to ma.azūr haiñ ham <br> <br> ai ḳhudā shikva-e-arbāb-e-vafā bhī sun le <br> ḳhūgar-e-hamd se thoḍā sā gila bhī sun le <br> <br> thī to maujūd azal se hī tirī zāt-e-qadīm <br> phuul thā zeb-e-chaman par na pareshāñ thī shamīm <br> <br> shart insāf hai ai sāhib-e-altāf-e-amīm <br> bū-e-gul phailtī kis tarah jo hotī na nasīm <br> <br> ham ko jam.īyat-e-ḳhātir ye pareshānī thī <br> varna ummat tire mahbūb kī dīvānī thī <br> <br> ham se pahle thā ajab tere jahāñ kā manzar <br> kahīñ masjūd the patthar kahīñ ma.abūd shajar <br> <br> ḳhūgar-e-paikar-e-mahsūs thī insāñ kī nazar <br> māntā phir koī an-dekhe ḳhudā ko kyūñkar <br> <br> tujh ko ma.alūm hai letā thā koī naam tirā <br> quvvat-e-bāzu-e-muslim ne kiyā kaam tirā <br> <br> bas rahe the yahīñ saljūq bhī tūrānī bhī <br> ahl-e-chīñ chiin meñ īrān meñ sāsānī bhī <br> <br> isī māmūre meñ ābād the yūnānī bhī <br> isī duniyā meñ yahūdī bhī the nasrānī bhī <br> <br> par tire naam pe talvār uThā.ī kis ne <br> baat jo bigḌī huī thī vo banā.ī kis ne <br> <br> the hamīñ ek tire mārka-ārāoñ meñ <br> ḳhushkiyoñ meñ kabhī laḌte kabhī dariyāoñ meñ <br> <br> diiñ azāneñ kabhī europe ke kalīsāoñ meñ <br> kabhī africa ke tapte hue sahrāoñ meñ <br> <br> shaan āñkhoñ meñ na jachtī thī jahāñ-dāroñ kī <br> kalma paḌhte the hamīñ chhāñv meñ talvāroñ kī <br> <br> ham jo jiite the to jangoñ kī musībat ke liye <br> aur marte the tire naam kī azmat ke liye <br> <br> thī na kuchh teġhzanī apnī hukūmat ke liye <br> sar-ba-kaf phirte the kyā dahr meñ daulat ke liye <br> <br> qaum apnī jo zar-o-māl-e-jahāñ par martī <br> but-faroshī ke evaz but-shikanī kyuuñ kartī <br> <br> Tal na sakte the agar jang meñ aḌ jaate the <br> paañv sheroñ ke bhī maidāñ se ukhaḌ jaate the <br> <br> tujh se sarkash huā koī to bigaḌ jaate the <br> teġh kyā chiiz hai ham top se laḌ jaate the <br> <br> naqsh-e-tauhīd kā har dil pe biThāyā ham ne <br> zer-e-ḳhanjar bhī ye paiġhām sunāyā ham ne <br> <br> tū hī kah de ki ukhāḌā dar-e-ḳhaibar kis ne <br> shahr qaisar kā jo thā us ko kiyā sar kis ne <br> <br> toḌe maḳhlūq ḳhudā-vandoñ ke paikar kis ne <br> kaaT kar rakh diye kuffār ke lashkar kis ne <br> <br> kis ne ThanDā kiyā ātish-kada-e-īrāñ ko <br> kis ne phir zinda kiyā tazkira-e-yazdāñ ko <br> <br> kaun sī qaum faqat terī talabgār huī <br> aur tere liye zahmat-kash-e-paikār huī <br> <br> kis kī shamshīr jahāñgīr jahāñ-dār huī <br> kis kī takbīr se duniyā tirī bedār huī <br> <br> kis kī haibat se sanam sahme hue rahte the <br> muñh ke bal gir ke hū-allahu-ahad kahte the <br> <br> aa gayā ain laḌā.ī meñ agar vaqt-e-namāz <br> qibla-rū ho ke zamīñ-bos huī qaum-e-hijāz <br> <br> ek hī saf meñ khaḍe ho ga.e mahmūd o ayaaz <br> na koī banda rahā aur na koī banda-navāz <br> <br> banda o sāhab o mohtāj o ġhanī ek hue <br> terī sarkār meñ pahuñche to sabhī ek hue <br> <br> mahfil-e-kaun-o-makāñ meñ sahar o shaam phire <br> mai-e-tauhīd ko le kar sifat-e-jām phire <br> <br> koh meñ dasht meñ le kar tirā paiġhām phire <br> aur ma.alūm hai tujh ko kabhī nākām phire <br> <br> dasht to dasht haiñ dariyā bhī na chhoḍe ham ne <br> bahr-e-zulmāt meñ dauḍā diye ghoḍe ham ne <br> <br> safha-e-dahr se bātil ko miTāyā ham ne <br> nau-e-insāñ ko ġhulāmī se chhuḍāyā ham ne <br> <br> tere ka.abe ko jabīnoñ se basāyā ham ne <br> tere qur.ān ko sīnoñ se lagāyā ham ne <br> <br> phir bhī ham se ye gila hai ki vafādār nahīñ <br> ham vafādār nahīñ tū bhī to dildār nahīñ <br> <br> ummateñ aur bhī haiñ un meñ gunahgār bhī haiñ <br> ijz vaale bhī haiñ mast-e-mai-e-pindār bhī haiñ <br> <br> un meñ kāhil bhī haiñ ġhāfil bhī haiñ hushyār bhī haiñ <br> saikḌoñ haiñ ki tire naam se be-zār bhī haiñ <br> <br> rahmateñ haiñ tirī aġhyār ke kāshānoñ par <br> barq girtī hai to bechāre musalmānoñ par <br> <br> but sanam-ḳhānoñ meñ kahte haiñ musalmān ga.e <br> hai ḳhushī un ko ki ka.abe ke nigahbān ga.e <br> <br> manzil-e-dahr se ūñToñ ke hudī-ḳhvān ga.e <br> apnī baġhloñ meñ dabā.e hue qur.ān ga.e <br> <br> ḳhanda-zan kufr hai ehsās tujhe hai ki nahīñ <br> apnī tauhīd kā kuchh paas tujhe hai ki nahīñ <br> <br> ye shikāyat nahīñ haiñ un ke ḳhazāne māmūr
            nahīñ mahfil meñ jinheñ baat bhī karne kā shu.ūr<br>
qahr to ye hai ki kāfir ko mileñ huur o qusūr<br>
<br>
aur bechāre musalmāñ ko faqat vāda-e-hūr<br>
ab vo altāf nahīñ ham pe ināyāt nahīñ<br>
<br>
baat ye kyā hai ki pahlī sī mudārāt nahīñ<br>
kyuuñ musalmānoñ meñ hai daulat-e-duniyā nāyāb<br>
<br>
terī qudrat to hai vo jis kī na had hai na hisāb<br>
tū jo chāhe to uThe sīna-e-sahrā se habāb<br>
<br>
rah-rav-e-dasht ho sailī-zada-e-mauj-e-sarāb<br>
tān-e-aġhyār hai rusvā.ī hai nādārī hai<br>
<br>
kyā tire naam pe marne kā evaz ḳhvārī hai<br>
banī aġhyār kī ab chāhne vaalī duniyā<br>
<br>
rah ga.ī apne liye ek ḳhayālī duniyā<br>
ham to ruḳhsat hue auroñ ne sañbhālī duniyā<br>
<br>
phir na kahnā huī tauhīd se ḳhālī duniyā<br>
ham to jiite haiñ ki duniyā meñ tirā naam rahe<br>
<br>
kahīñ mumkin hai ki saaqī na rahe jaam rahe<br>
terī mahfil bhī ga.ī chāhne vaale bhī ga.e<br>
<br>
shab kī aaheñ bhī ga.iiñ sub.h ke naale bhī ga.e<br>
dil tujhe de bhī ga.e apnā sila le bhī ga.e<br>
<br>
aa ke baiThe bhī na the aur nikāle bhī ga.e<br>
aa.e ushshāq ga.e vāda-e-fardā le kar<br>
<br>
ab unheñ DhūñD charāġh-e-ruḳh-e-zebā le kar<br>
dard-e-lailā bhī vahī qais kā pahlū bhī vahī<br>
<br>
najd ke dasht o jabal meñ ram-e-āhū bhī vahī<br>
ishq kā dil bhī vahī husn kā jaadū bhī vahī<br>
<br>
ummat-e-ahmad-e-mursil bhī vahī tū bhī vahī<br>
phir ye āzurdagi-e-ġhair sabab kyā ma.anī<br>
<br>
apne shaidāoñ pe ye chashm-e-ġhazab kyā ma.anī<br>
tujh ko chhoḌā ki rasūl-e-arabī ko chhoḌā<br>
<br>
but-garī pesha kiyā but-shikanī ko chhoḌā<br>
ishq ko ishq kī āshufta-sarī ko chhoḌā<br>
<br>
rasm-e-salmān o uvais-e-qaranī ko chhoḌā<br>
aag takbīr kī sīnoñ meñ dabī rakhte haiñ<br>
<br>
zindagī misl-e-bilāl-e-habashī rakhte haiñ<br>
ishq kī ḳhair vo pahlī sī adā bhī na sahī<br>
<br>
jāda-paimāli-e-taslīm-o-razā bhī na sahī<br>
muztarib dil sifat-e-qibla-numā bhī na sahī<br>
<br>
aur pābandi-e-ā.īn-e-vafā bhī na sahī<br>
kabhī ham se kabhī ġhairoñ se shanāsā.ī hai<br>
<br>
baat kahne kī nahīñ tū bhī to harjā.ī hai<br>
sar-e-fārāñ pe kiyā diin ko kāmil tū ne<br>
<br>
ik ishāre meñ hazāroñ ke liye dil tū ne<br>
ātish-andoz kiyā ishq kā hāsil tū ne<br>
<br>
phūñk dī garmi-e-ruḳhsār se mahfil tū ne<br>
aaj kyuuñ siine hamāre sharer-ābād nahīñ<br>
<br>
ham vahī soḳhta-sāmāñ haiñ tujhe yaad nahīñ<br>
vādī-e-najd meñ vo shor-e-salāsil na rahā<br>
<br>
qais dīvāna-e-nazzāra-e-mahmil na rahā<br>
hausle vo na rahe ham na rahe dil na rahā<br>
<br>
ghar ye ujḌā hai ki tū raunaq-e-mahfil na rahā<br>
ai ḳhushā aañ roz ki aa.ī o ba-sad naaz aa.ī<br>
<br>
be-hijābāna sū-e-mahfil-e-mā baaz aa.ī<br>
bāda-kash ġhair haiñ gulshan meñ lab-e-jū baiThe<br>
<br>
sunte haiñ jām-ba-kaf naġhma-e-kū-kū baiThe<br>
daur hañgāma-e-gulzār se yaksū baiThe<br>
<br>
tere dīvāne bhī haiñ muntazir-e-hū baiThe<br>
apne parvānoñ ko phir zauq-e-ḳhud-afrozī de<br>
<br>
barq-e-derīna ko farmān-e-jigar-sozī de<br>
qaum-e-āvāra ināñ-tāb hai phir sū-e-hijāz<br>
<br>
le uḌā bulbul-e-be-par ko mazāq-e-parvāz<br>
muztarib-e-bāġh ke har ġhunche meñ hai bū-e-niyāz<br>
<br>
tū zarā chheḌ to de tishna-e-mizrāb hai saaz<br>
naġhme betāb haiñ tāroñ se nikalne ke liye<br>
<br>
tuur muztar hai usī aag meñ jalne ke liye<br>
mushkileñ ummat-e-marhūm kī āsāñ kar de<br>
<br>
mor-e-be-māya ko ham-dosh-e-sulaimāñ kar de<br>
jins-e-nāyāb-e-mohabbat ko phir arzāñ kar de<br>
<br>
hind ke dair-nashīnoñ ko musalmāñ kar de<br>
jū-e-ḳhūñ mī chakad az hasrat-e-dairīna-e-mā<br>
<br>
mī tapad naala ba-nishtar kada-e-sīna-e-mā<br>
bū-e-gul le ga.ī bairūn-e-chaman rāz-e-chaman<br>
<br>
kyā qayāmat hai ki ḳhud phuul haiñ ġhammāz-e-chaman<br>
ahd-e-gul ḳhatm huā TuuT gayā sāz-e-chaman<br>
<br>
uḌ ga.e Dāliyoñ se zamzama-pardāz-e-chaman<br>
ek bulbul hai ki mahv-e-tarannum ab tak<br>
<br>
us ke siine meñ hai naġhmoñ kā talātum ab tak<br>
qumriyāñ shāḳh-e-sanobar se gurezāñ bhī huiiñ<br>
<br>
pattiyāñ phuul kī jhaḍ jhaḍ ke pareshāñ bhī huiiñ<br>
vo purānī rausheñ baaġh kī vīrāñ bhī huiiñ<br>
<br>

Dāliyāñ pairahan-e-barg se uryāñ bhī huiiñ<br> 
qaid-e-mausam se tabī.at rahī āzād us kī<br>
<br>
kaash gulshan meñ samajhtā koī fariyād us kī<br>
lutf marne meñ hai baaqī na maza jiine meñ<br>
<br>
kuchh maza hai to yahī ḳhūn-e-jigar piine meñ<br> 
kitne betāb haiñ jauhar mire ā.īne meñ<br>
<br>
kis qadar jalve taḌapte haiñ mire siine meñ<br> 
is gulistāñ meñ magar dekhne vaale hī nahīñ<br>
<br>
daaġh jo siine meñ rakhte hoñ vo laale hī nahīñ<br> 
chaak is bulbul-e-tanhā kī navā se dil hoñ<br>
<br>
jāgne vaale isī bāñg-e-darā se dil hoñ<br> 
ya.anī phir zinda na.e ahd-e-vafā se dil hoñ<br>
<br>
phir isī bāda-e-dairīna ke pyāse dil hoñ<br> 
ajamī ḳhum hai to kyā mai to hijāzī hai mirī<br>
<br>
naġhma hindī hai to kyā lai to hijāzī hai mirī<br>
    </p>
</div>
  
    <div class="poet-name"><p>Allama Iqbal</p></div>


    <footer>
        <div class="footer-container">
            <div class="footer-logo">
                <a href="index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
