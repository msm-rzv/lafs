<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href=".../LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href=".../writers.html"><img src=".../LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Muhasara</p></div>
   
    <div class="thepoem">
        <p>
        mire ġhanīm ne mujh ko payām bhejā hai<br>
        ki halqa-zan haiñ mire gird lashkarī us ke<br><br>
        
        fasīl-e-shahr ke har burj har manāre par<br>
        kamāñ-ba-dast sitāda haiñ askarī us ke<br><br>
        
        vo barq lahar bujhā dī ga.ī hai jis kī tapish<br>
        vajūd-e-ḳhāk meñ ātish-fishāñ jagātī thī<br><br>
        
        bichhā diyā gayā bārūd us ke paanī meñ<br>
        vo jū-e-āb jo merī galī ko aatī thī<br><br>
        
        sabhī durīda-dahan ab badan-darīda hue<br>
        supurd-e-dār-o-rasan saare sar-kashīda hue<br><br>
        
        tamām suufī o sālik sabhī shuyūḳh o imaam<br>
        umīd-e-lutf pe aivān-e-kaj-kulāh meñ haiñ<br><br>
        
        mo.azzazīn-e-adālat bhī half uThāne ko<br>
        misāl-e-sā.il-e-mubarram nashista raah meñ haiñ<br><br>
        
        tum ahl-e-harf ki pindār ke sanā-gar the<br>
        vo āsmān-e-hunar ke nujūm sāmne haiñ<br><br>
        
        bas ik musāhib-e-darbār ke ishāre par<br>
        gadā-garān-e-suḳhan ke hujūm sāmne haiñ<br><br>
        
        qalandarān-e-vafā kī asaas to dekho<br>
        tumhāre saath hai kaun ās-pās to dekho<br><br>
        
        so shart ye hai jo jaañ kī amaan chāhte ho<br>
        to apne lauh-o-qalam qatl-gāh meñ rakh do<br><br>
        
        vagarna ab ke nishāna kamān-dāroñ kā<br>
        bas ek tum ho so ġhairat ko raah meñ rakh do<br><br>
        
        ye shart-nāma jo dekhā to elchī se kahā<br>
        use ḳhabar nahīñ tārīḳh kyā sikhātī hai<br><br>
        
        ki raat jab kisī ḳhurshīd ko shahīd kare<br>
        to sub.h ik nayā sūraj tarāsh laatī hai<br><br>
        
        so ye javāb hai merā mire adū ke liye<br>
        ki mujh ko hirs-e-karam hai na ḳhauf-e-ḳhamyāza<br><br>
        
        use hai satvat-e-shamshīr par ghamanD bahut<br>
        use shikoh-e-qalam kā nahīñ hai andāza<br><br>
        
        mirā qalam nahīñ kirdār us muhāfiz kā<br>
        jo apne shahr ko mahsūr kar ke naaz kare<br><br>
        
        mirā qalam nahīñ kaasa kisī subuk-sar kā<br>
        jo ġhāsiboñ ko qasīdoñ se sarfarāz kare<br><br>
        
        mirā qalam nahīñ auzār us naqab-zan kā<br>
        jo apne ghar kī hī chhat meñ shigāf Dāltā hai<br><br>
        
        mirā qalam nahīñ us duzd-e-nīm-shab kā rafīq<br>
        jo be-charāġh gharoñ par kamand uchhāltā hai<br><br>
        
        mirā qalam nahīñ tasbīh us maballiġh kī<br>
        jo bandagī kā bhī har dam hisāb rakhtā hai<br><br>
        
        mirā qalam nahīñ mīzān aise aadil kī<br>
        jo apne chehre pe dohrā naqāb rakhtā hai<br><br>
        
        mirā qalam to amānat hai mere logoñ kī<br>
        mirā qalam to adālat mire zamīr kī hai<br><br>
        
        isī liye to jo likkhā tapāk-e-jāñ se likhā<br>
        jabhī to loch kamāñ kā zabān tiir kī hai<br><br>
        
        maiñ kaT girūñ ki salāmat rahūñ yaqīñ hai mujhe<br>
        ki ye hisār-e-sitam koī to girā.egā<br><br>
        
        tamām umr kī īzā-nasībiyoñ kī qasam<br>
        mire qalam kā safar rā.egāñ na jā.egā<br><br>
        
        sarisht-e-ishq ne uftādgī nahīñ paa.ī<br>
        tū qadd-e-sarv na biinī o sāya-paimā.ī<br>
    </p>
</div>
  
    <div class="poet-name"><p>Ahmad Faraz</p></div>


    <footer>
        <div class="footer-container">
            <div class="footer-logo">
                <a href="/index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
