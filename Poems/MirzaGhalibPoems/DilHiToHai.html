<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="/LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="/writers.html"><img src="/LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Dil Hi To Hai</p></div>
   
    <div class="thepoem">
        <p>   
            dil hī to hai na sang-o-ḳhisht dard se bhar na aa.e kyuuñ<br>
ro.eñge ham hazār baar koī hameñ satā.e kyuuñ<br><br>

dair nahīñ haram nahīñ dar nahīñ āstāñ nahīñ<br>
baiThe haiñ rahguzar pe ham ġhair hameñ uThā.e kyuuñ<br><br>

jab vo jamāl-e-dil-faroz sūrat-e-mehr-e-nīm-roz<br>
aap hī ho nazāra-soz parde meñ muñh chhupā.e kyuuñ<br><br>

dashna-e-ġhamza jāñ-sitāñ nāvak-e-nāz be-panāh<br>
terā hī aks-e-ruḳh sahī sāmne tere aa.e kyuuñ<br><br>

qaid-e-hayāt o band-e-ġham asl meñ donoñ ek haiñ<br>
maut se pahle aadmī ġham se najāt paa.e kyuuñ<br><br>

husn aur us pe husn-e-zan rah ga.ī bul-havas kī sharm<br>
apne pe e'timād hai ġhair ko āzmā.e kyuuñ<br><br>

vaañ vo ġhurūr-e-izz-o-nāz yaañ ye hijāb-e-pās-e-vaza'<br>
raah meñ ham mileñ kahāñ bazm meñ vo bulā.e kyuuñ<br><br>

haañ vo nahīñ ḳhudā-parast jaao vo bevafā sahī<br>
jis ko ho diin o dil aziiz us kī galī meñ jaa.e kyuuñ<br><br>

'ġhālib'-e-ḳhasta ke baġhair kaun se kaam band haiñ<br>
roiye zaar zaar kyā kījiye haa.e haa.e kyuuñ
           
    </p>
</div>
  
    <div class="poet-name"><p>Mirza Ghalib</p></div>


    <footer>
        <div class="footer-container">
            <div class="footer-logo">
                <a href="/index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
