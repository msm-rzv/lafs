<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lafs</title>
    <link rel="icon" type="image/x-icon" href="/LafsImages/logo.png">
    <link rel="stylesheet" type="text/css" href="/css/Poems.css">
    <link href="https://fonts.googleapis.com/css2?family=Lustria&display=swap" rel="stylesheet">
    <link href="https://fonts.googleapis.com/css2?family=EB+Garamond&display=swap" rel="stylesheet">
</head>
<body>
    <header>
        <nav>
            <a href="/writers.html"><img src="/LafsImages/4.png" alt="Writers"></a>
            <a href="/index.html"><img src="/LafsImages/1.png" alt="lafs"></a>
            <a href="/poetry.html"><img src="/LafsImages/5.png" alt="Poetry"></a>
        </nav>
    </header>

    <div class="poem-title"><p>Himalaya</p></div>
   
    <div class="thepoem">
        <p>
            ai himāla ai fasīl-e-kishvar-e-hindustān <br>
chūmtā hai terī peshānī ko jhuk kar āsmāñ <br>
<br>

tujh meñ kuchh paidā nahīñ derīna rozī ke nishāñ <br>
tū javāñ hai gardish-e-shām-o-sahar ke darmiyāñ <br>
<br>
ek jalva thā kalīm-e-tūr-e-sīnā ke liye <br>
tū tajallī hai sarāpā chashm-e-bīnā ke liye <br>
<br>
imtihān-e-dīda-e-zāhir meñ kohistāñ hai tū <br>
pāsbāñ apnā hai tū dīvār-e-hindustāñ hai tū <br>
<br>
matla-e-avval falak jis kā ho vo dīvāñ hai tū <br>
sū-e-ḳhalvat-gāh-e-dil dāman-kash-e-insāñ hai tū <br>
<br>
barf ne bāñdhī hai dastār-e-fazīlat tere sar <br>
ḳhanda-zan hai jo kulāh-e-mehr-e-ālam-tāb par <br>
<br>
terī 'umr-e-rafta kī ik aan hai ahd-e-kuhan <br>
vādiyoñ meñ haiñ tirī kaalī ghaTā.eñ ḳhema-zan <br>
<br>
choTiyāñ terī surayyā se haiñ sargarm-e-suḳhan <br>
tū zamīñ par aur pahnā-e-falak terā vatan <br>
<br>
chashma-e-dāman tirā ā.īna-e-sayyāl hai <br>
dāman-e-mauj-e-havā jis ke liye rūmāl hai <br>
<br>
abr ke hāthoñ meñ rahvār-e-havā ke vāste <br>
tāziyāna de diyā barq-e-sar-e-kohsār ne <br>
<br>
ai himāla koī bāzī-gāh hai tū bhī jise <br>
dast-e-qudrat ne banāyā hai 'anāsir ke liye <br>
<br>
haa.e kyā fart-e-tarab meñ jhūmtā jaatā hai abr <br>
fīl-e-be-zanjīr kī sūrat uḌā jaatā hai abr <br>
<br>
jumbish-e-mauj-e-nasīm-e-sub.h gahvāra banī <br>
jhūmtī hai nashsha-e-hastī meñ har gul kī kalī <br>
<br>
yuuñ zabān-e-barg se goyā hai us kī ḳhāmushī <br>
dast-e-gul-chīñ kī jhaTak maiñ ne nahīñ dekhī kabhī <br>
<br>
kah rahī hai merī ḳhāmoshī hī afsāna mirā <br>
kunj-e-ḳhalvat ḳhāna-e-qudrat hai kāshāna mirā <br>
<br>
aatī hai naddī farāz-e-koh se gaatī huī <br>
kausar o tasnīm kī maujoñ ko sharmātī huī <br>
<br>
ā.īna sā shāhid-e-qudrat ko dikhlātī huī <br>
sañg-e-rah se gaah bachtī gaah Takrātī huī <br>
<br>
chheḌtī jā is irāq-e-dil-nashīñ ke saaz ko <br>
ai musāfir dil samajhtā hai tirī āvāz ko <br>
<br>
laila-e-shab kholtī hai aa ke jab zulf-e-rasā <br>
dāman-e-dil khīñchtī hai ābshāroñ kī sadā <br>
<br>
vo ḳhamoshī shaam kī jis par takallum ho fidā <br>
vo daraḳhtoñ par tafakkur kā samāñ chhāyā huā <br>
<br>
kāñptā phirtā hai kyā rang-e-shafaq kohsār par <br>
ḳhush-numā lagtā hai ye ġhāza tire ruḳhsār par <br>
<br>
ai himāla dāstāñ us waqt kī koī sunā <br>
maskan-e-ābā-e-insāñ jab banā dāman tirā <br>
<br>
kuchh batā us sīdhī-sādhī zindagī kā mājrā <br>
daaġh jis par ġhāza-e-rañg-e-taklluf kā na thā <br>
<br>
haañ dikhā de ai tasavvur phir vo sub.h-o-shām tū <br>
dauḌ pīchhe kī taraf ai gardish-e-ayyām tū <br>       
            
    </p>
</div>
  
    <div class="poet-name"><p>Allama Iqbal</p></div>


    <footer>
        <div class="footer-container">
            <div class="footer-logo">
                <a href="index.html"><img src="/LafsImages/6.png" alt="Lafs Logo"></a>
            </div>
            <p class="copyright">© 2025 Lafs. All rights reserved.</p>
        </div>
    </footer>
</main>
</body>
